Το Κέντρο Ιστορικής Διαδρομής Εβραϊσμού Θεσσαλονίκης είναι μουσείο που βρίσκεται στην οδό Αγίου Μηνά 13, στη Θεσσαλονίκη - πρόκειται ουσιαστικά για το Εβραϊκό Μουσείο Θεσσαλονίκης. Συχνά αναφέρεται και με την ονομασία Μουσείο Ιστορικής Διαδρομής του Εβραϊσμού Θεσσαλονίκης Simon Marks (ο Σάιμον Μαρκς ήταν ιδρυτής σχολείου πρωτοβάθμιας εκπαίδευσης για εβραιόπουλα).
 H θέση του είναι στην περιοχή που υπήρξε το κέντρο της εβραϊκής κοινότητας από την εποχή που εγκαταστάθηκαν οι πρώτοι Ισπανοεβραίοι στην πόλη μέχρι και τα μετέπειτα μεταπολεμικά χρόνια.